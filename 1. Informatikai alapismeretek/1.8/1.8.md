Az alkalmazások másik, és talán ma már szélesebb körben használt csoportja a **grafikus szoftverek**. `A felhasználó egy könnyen használható ikonokat, és más grafikus elemeket tartalmazó felületen keresztül adhat utasításokat a számítógépnek.` Ez általában három részből tevődik össze:

•	futtató környezet (szerverek),
•	megfelelő kliensek
•	szerkesztő és egyéb szoftverek

Az ebben szereplő szoftverkomponensek logikailag általában egymás alatt helyezkednek el, jelezve, hogy ezek sokszor sorban egymás után hívogatják egymást, különböző logikai rétegeket alkotva. Egy **webes alkalmazásban** tipikusan ilyen az adatbázis-kezelő szoftver, a webszerver, a szerveroldali feldolgozó program (pl. _PHP_), vagy maga a böngésző is. `A böngésző kérést intéz a webszerverhez, amely a feldolgozást a _PHP_ értelmezőnek adja át, ezen belül pedig sokszor adatlekérés történik az adatbázis-kezelőből.` A kérések után a válaszok fordított sorrendben eredményezik a megfelelő tartalmat: az adatokat lekérve `a PHP előállítja az oldal HTML kódját, ezt a webszerver pedig a böngészőnek továbbítja, amely megjeleníti azt.` Az utóbbi időben a jól megszokott fejlesztői csomagok (_böngésző (megjelenítés), Apache (adatbázis), PHP (feldolgozó), MySQL_ (adatbázis)) mellett újabb alternatívák jelennek meg (_NodeJS (webszerver), mongoDB_ (adatbázis)).

![progkorny](https://github.com/tananyag/Szoftverfejlesztes-jegyzet/blob/master/1.%20Informatikai%20alapismeretek/1.8/web.jpg?raw=true)

Néha azonban nem mindegy, hogy egyrészt a lehetséges szoftverek közül milyeneket telepítünk, másrészt, hogy ezekkel hogyan tartjuk a kapcsolatot. `A fejlesztés során gyakori művelet, hogy állományokat másolunk fel a szerverre, vagy különböző szerveroldali szkripteket futtatnunk. A sokféle fejlesztési stratégia közül érdemes azt választani, amely a feladatmegoldási folyamatot a legkevésbé hátráltatja vagy szakítja meg.` Ha olyan szerkesztőprogramot választunk, amely automatikusan biztosítja a megváltozott fájlok feltöltését, akkor a szerkesztőbeli mentés után már válthatunk is a böngészőre és megnézhetjük az eredményt. Ha figyelembe vesszük, hogy egyes folyamatok milyen gyakran fordulnak elő, akkor láthatjuk, hogy jelentős időt és energiát spórolhatunk meg a megfelelő eszközök megválasztásával, amelyek automatizáltan végzik el a dolgukat. A **lint** egy olyan program, amely egy forráskódban a gyanús és nem hordozható kódrészeket keres, vizsgál. Eredetileg a C nyelvhez írtak ilyen programot, ma már a legtöbb programozási nyelvhez létezik. A webes szoftverek fejlesztéséhez nemcsak a fent említett konfigurációval lehet hatékonyan haladni, hanem vannak olyan (_online_) megoldások, melyek mindezt egyetlen szolgáltatás keretén belül megkaphatjuk. Ilyen például a codesandbox.io. Nemcsak az egyes fejlesztői komponensek közötti kommunikációt tehetjük hatékonyabbá, hanem magát a kódolást. `Érdemes olyan fejlesztői környezetet választani, amely kellőképpen segíti a programozás folyamatát kódkijelöléssel, automatikus kódkiegészítéssel, függvény és változónevek felismerésével.`
