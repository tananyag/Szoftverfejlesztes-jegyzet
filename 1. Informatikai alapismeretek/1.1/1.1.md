##1.1. A számítógép működése
----
> Kérdés: A programozói interfész segítségével...
> •	a programok válik valóra az adott számítógépen azáltal, hogy a hardver elemek közvetlen kezelését megvalósító funkciókat elérhetővé teszi a programok számára. (helyes válasz)
> •	a felhasználók közvetlenül tudják az operációs rendszer szolgáltatásait használni. (helytelen válasz)
----

A feladatokat végrehajtó **számítógépek** első látásra – az elvégzett feladatokhoz hasonlóan – egymástól nagyon különböznek. Alaposabban szemügyre véve azonban a számítógépek felépítésük és működésük szempontjából számos olyan tulajdonsággal rendelkeznek, melyek minden számítógépes rendszerre jellemzőek. A számítógépek működése három fontos lépésre bontható fel:
•	Input (beolvasás) – az adatok bevitele
•	Process (feldolgozás) – különböző műveletek elvégzése
•	Output (kiirás)- a feldolgozás eredményének megjelenítése

`Egy ilyen rendszer működéséhez a bevitt adatok átmeneti és hosszútávú tárolására is szükségünk van. A számítógépes feladatok végrehajtásának ezen leegyszerűsített leírását nevezzük IPO(input-process-output) modellnek.`

![IPO](https://github.com/tananyag/Szoftverfejlesztes-jegyzet/blob/master/1.%20Informatikai%20alapismeretek/1.1/IPO.jpg?raw=true)

`A szoftverfejlesztés során a magas szintű programozási nyelveket használják`, amik az alábbi jellemző műveletekkel rendelkeznek:
•	adatbevitel, adatkiolvasás, adatállomány írása és olvasása
•	logikai, aritmetikai műveletek valamint értékadó művelek
•	ciklusok
•	feltételeles elágazások

Ezen utasítások sorozatából álló programokat az ún. fordító programok közvetlenül bináris kóddá, vagy valamilyen köztes (például Assembly) nyelvre alakítják át az adott hardverkörnyezetben végrehajtható utasítások sorozatává. A számítógépes rendszereket négy alapvető részre osztható fel:
•	Hardver – biztosítják az adatbevitelt, az adattárolást, az adatfeldolgozást, továbbá annak megjelenítésének fizikai megvalósítását.
•	Szoftver – utasítások formájában definiálja, hogy a hardver milyen műveleteket milyen sorrendben hajtsa végre.
•	Adatok – különböző információk összessége a hardveren eltárolva, amik olyan adatszerkezetek formájában vannak jelen, hogy a számítógép képes legyen feldolgozni.
•	Végezetül olyan hardveres, vagy szoftveres elemek, amik lehetővé teszik a kommunikációt.

A számítógépek hardver elemei közül a felhasználó közvetlenül az adatbemeneteli, valamint adatmegjelenítő eszközökkel (gyűjtőnéven **perifériákkal**) találkozhat. A számítógép magját a _központi feldolgozó egység_ (_CPU_), valamint a _memória_ képezi. Ezen egységek az _IPO modellnek_ megfelelően dolgozzák fel a rendelkezésre álló adatokat.

A _processzor (Central Processor Unit, röviden CPU)_ a számítógép központi vezérlő egysége. `Ez hajtja végre minden utasításunkat.` 
Legfontosabb feladatai: 
•	A számítógép működésének vezérlése. 
•	Kapcsolattartás a perifériákkal. 
•	A matematikai műveletek végzése. 
•	A memórián belüli adatforgalom lebonyolítása, 
•	Az adatforgalom lebonyolítása a perifériákkal. 

A processzor jellemzői:
•	Az adatokat belső tárolókban, regiszterekben tartják. Ezek nagysága szabja meg, hogy mekkora adatot képes tárolni, ill. egy lépésben feldolgozni, ami a teljesítményt befolyásolja. A processzorok bithossza 16, 32 és 64 bitre nőtt.
•	A processzor műveletvégzési sebességét az órajel frekvencia szabja meg.
A személyi számítógépek által használt átlagos processzorok ma általában az 1-3 GHz-es órajeltartományban működnek. 
•	Cache memória: Egy aránylag kis kapacitású, de gyors elérésű memória.
•	Matematikai társprocesszor: számolási műveleteket segíti.

_Memória_
`A memória tárolja a CPU által végrehajtandó programokat és a feldolgozásra váró adatokat.`
A memóriaelemek rendeltetés szerint két fő csoportja
•	ROM (Read-Only Memory, azaz csak olvasható memória)
•	RAM (Random Access Memory, azaz véletlen elérésű, a processzor által írható-olvasható) 

_ROM (Read Only Memory - csak olvasható memória)_
•	A memóriaelemek nagy csoportja, `a számítógép kikapcsolása után is őrzi a tartalmát`.
•	Hátránya viszont, hogy a processzor számára csak olvashatóak. 
•	Tartalmát a gyártáskor építik be, többé nem változtatható. 

_RAM (Random Access Memory - Tetszőleges Elérésű Memória)_
`Ez az egység tárolja az utasításokat és az adatokat, amelyekre a processzornak (CPU) szüksége van.` A számítógép kikapcsolásakor vagy áramkimaradás esetén a RAM tartalma elvész. Ez tartalmazza az összes olyan programot, amelyet elindítunk.
•	Jellemző mérete: 32, 64, 128, 256 MB.
•	Másik főbb jellemzője az elérési idő, az az időtartam, amely a kiolvasás megkezdésétől az adat megjelenéséig tart. 

_Háttértárak_
A programok betöltése valamelyik háttértárolóról történik. `Ezek alkalmasak arra, hogy nagy mennyiségű adatot tároljanak hosszú ideig a számítógép kikapcsolása után is.`

_Beviteli eszközök_
A műveletek elvégzéséhez szükség van a felhasználó által bevitt adatokra, melyek egy beviteli eszközön keresztül jutnak a gépbe.  
Pl.: billentyűzet, egér, szkenner, digitális fényképezőgép, digitális kamera, stb.

_Kimeneti eszközök_
A számítógép feldolgozása után az eredmények egy kiviteli egységen keresztül jutnak el a felhasználóhoz. Pl.: monitor, nyomtató, stb.

![számítógép](https://github.com/tananyag/Szoftverfejlesztes-jegyzet/blob/master/1.%20Informatikai%20alapismeretek/1.1/SZ%C3%81M%C3%8DT%C3%93G%C3%89P.jpg?raw=true)

`A szoftver a számítógép azon része, amely meghatározza a hardver által végrehajtott utasítások sorozatát.` Két nagy csoportra osztható:
•	_Operációs rendszer_ – olyan programrendszer, amely a számítógépes rendszerben a programok végrehajtását vezérli: így például ütemezi a programok végrehajtását, elosztja az erőforrásokat, biztosítja a felhasználó és a számítógépes rendszer közötti kommunikációt.
•	_Felhasználói szoftverek_ – ezen szoftverek egyik csoportját azok a segédprogramok alkotják, melyekkel önálló produktum nem hozható létre, ám szolgáltatásainkkal megkönnyítik, biztonságosabbá teszik a munkánkat. Ilyen alkalmazások lehetnek:
o	Fájlkezelő alkalmazások
o	Biztonsági megoldások
o	multimédiás szoftverek
o	Irodai alkalmazások (szövegszerkesztők, táblázatkezelők, prezentációkészítők, adatbázis-kezelők)
o	Szervező szoftverek
o	Grafikus szoftverek (vektor- és mátrixgrafikus képszerkesztők, mozgókép szerkesztők, tervezői programok)
o	Elektronikus levelező programok
o	Internet böngészők
o	Üzleti alkalmazások
o	Játékszoftverek

A két kategória között a határ nem egyértelmű, ugyanis a számítógépek fejlődésével újabb és újabb szolgáltatások kerültek bele az operációs rendszerekbe. Ennek megfelelően az operációs rendszereknek két fontos interfésze van:
•	_Felhasználói interfész_ -  segítségével a felhasználók közvetlenül tudják az operációs rendszer szolgáltatásait használni. Ez lehet parancssoros/szöveges, vagy grafikus.
•	_Programozói interfész_ – segítségével a programok válik valóra az adott számítógépen azáltal, hogy a hardver elemek közvetlen kezelését megvalósító funkciókat elérhetővé teszi a programok számára (rendszerhívások formájában).
