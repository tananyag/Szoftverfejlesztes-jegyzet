Az **operációs rendszer** (_operating system, OS_) olyan programok gyűjteménye, amelyek elősegítik a számítógép hardverének könnyű, sokoldalú, valamint biztonságos használatát. Tehát megállapíthatjuk, hogy az operációs rendszer egy olyan szoftver, ami a számítógépeink használatához nélkülözhetetlen. Fontos megjegyezni, hogy egységes kezelőfelületet biztosítanak. Magyarán szólva `könyebbé teszi a felhasználó és számítógép közti kommunikációt`. Alapvetően többféleképpen csoportosíthatjuk az op. rendszereket, ez specifikációtól függ:

1.	Felhasználók száma szerint:
	o	egy felhasználós pl.: DOS, Win 9x
	o	több felhasználós pl. Linux, Win NT
2.	Hardver mérete szerint:
	o	kisgépes (UNIX)
	o	nagygépes (Main Frame, Cray - szuper számítógép)
	o	mikrogépes (DOS, WIN 9X, UNIX)
3.	Processzorkezelés szerint:
	o	egy feladatos (DOS)
	o	több feladatos (WIN 9X, WIN NT, UNIX)
4.	Cél szerint:
	o	általános (DOS, WIN 9X, WIN NT, UNIX)
	o	speciális (folyamatvezérlő operációs rendszerek)
5.	Operációs rendszer felépítése szerint:
	o	monolitikus (DOS, WIN 9X)
	o	réteges szerkezetű (WIN NT, UNIX)
	o	kliens szerver felépítésű
	o	vegyes
	o	virtuális gépek
6.	A felhasználói felület szerint:
	o	szöveges (DOS, UNIX)
	o	grafikus (WINDOWS)

`A modern op. rendszerek multitasking-ok, azaz egyszerre több programot is képesek futtatni.` Ezek a programok meghatározott sorrendben futnak le, a felhasználónak nem áll módjában beavatkozni. A parancs lefuttatásához szükséges utasítás sorozatok a központi feldolgozó egységben (processzor) hajtódnak végre. Egyidejűleg akár több felhasználót is képes kiszolgálni. Az op.rendszerek feladatai közé tartozik a:

1.	Processzorütemezés: processzor kezelés (processzor idő szétosztása a rendszer és a felhasználói feladatok között)
2.	Megszakításkezelés: hardver, szoftver megszakítás kezelése, állapot mentés, megszakítási rutin meghívása
3.	Folyamatvezérlés: programok indítása
4.	Programok közötti kapcsolattartás
5.	Tárkezelés
6.	Működés nyilvántartás: naplózás (mi okozott milyen hibát)
7.	Kapcsolattartás a felhasználóval (operator interface)
8.	Szinkronizálás: erőforrás igények sorba állítása
9.	Memóriakezelés
10.	Perifériakezelés

Az op. rendszerek rendelkeznek egy ún. rendszermaggal (_Kernel_) melynek feladata az, hogy `segítse kihasználni a hardver adta lehetőségeket`. Az alkalmazói programozási interfész (_API_) egy olyan illesztési felület, ami `meghatározza, hogy különböző programok hogy vehetik igénybe a rendszermag szolgáltatásait`. Következő része az operációs rendszernek a rendszerhéj (_Shell_) `felelős a felhasználó, valamint a számítógép közti kapcsolat fenntartásáért`.
