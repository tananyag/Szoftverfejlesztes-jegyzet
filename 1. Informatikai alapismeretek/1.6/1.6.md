## 1.6. SSH, FTP

Gyakran van szükség arra, hogy valamilyen állományt hálózaton keresztül töltsünk le saját gépünkre, vagy egy állományt mások számára hozzáférhetővé tegyünk. Erre alkalmas az **FTP** (File Transfer Protocol). `Az FTP kapcsolat ügyfél/kiszolgáló alapú, vagyis szükség van egy kiszolgáló és egy ügyfélprogramra`. A shelhez tartozó alkalmazási protokollok között megemlíteném továbbá a _Secure Shell_-t (**SSH**), ami szintén egy helyi és egy távoli számítógép közti biztonságos csatorna kiépítésére fejlesztettek ki. `Alkalmas nemcsak parancsok, hanem fájlok biztonságos átvitelére` (az utóbbi SFTP és SCP protokollok segítségével). A két protokollt összehasonlítva =az SSH sokkal biztonságosabb, ugyanis lehetővé teszi a titkosítást`. A titkosítatlan protokollon keresztül továbbított adatok különösen nagy biztonsági réseket hagy maga után.

Abban az esetben, ha a gépünkön Windows operációs rendszer van és szeretnénk _SSH_ kapcsolattal elérni a _virtuális szerverünket_ (_VPS_), a legegyszerűbben a [PuTTY](https://www.chiark.greenend.org.uk/~sgtatham/putty/latest.html)  program segítségével tehetjük meg. A program letöltését követően egyből el is indíthatjuk azt, nem igényel külön telepítést. Az indítást követően az alábbiakat kell beállítanunk:
1. Host Name (or IP address): itt adjuk meg a _VPS_ szolgáltatás elindulásakor kapott levélben megadott _IP_ címet vagy _hostname_-t!
2. A _Basic options for your PuTTY session_ menüben pipáljuk be a _Connection type_ (régebbi verzió esetén _Protocol_) alatt az _SSH_-t! Ekkor a portnak automatikusan 22-re kell átállnia, ez az alapértelmezett _SSH_ port, nem kell módosítani!
3. Végezetül, hogy megjegyezze a program a beállításokat és az _SSH_ legyen az alapértelmezett protokoll indításkor, a _Saved Sessions_ alatt adjunk nevet a kapcsolatnak és mentsük el (_Save_)! A továbbiakban itt tudjuk betölteni (_Load_), megnyitni (_Open_) a létrehozott, elmentett kapcsolatot.

![SSH](https://github.com/tananyag/Szoftverfejlesztes-jegyzet/blob/master/1.%20Informatikai%20alapismeretek/1.6/SSH.jpg?raw=true)

Miután elkészültünk a beállításokkal, válasszuk ki az elmentett kapcsolatot és az _Open_ gombbal csatlakozhatunk is a szerverhez. _Session_-t létrehozni azért fontos, mert ennek révén a szoftver meg tudja jegyezni a szerver nevét, a protokoll típusát, valamint a fontkészlet beállításokat, terminál típust és egyáltalán az összes beállítást. Nem kell minden egyes belépés előtt begépelni az adatokat.Ha módosítani szeretnénk egy már mentett _Session_ beállításait, első lépésként válasszuk ki a módosítandó _Session_-t és a _Load_ gomb megnyomásával töltsük be azt, majd a beállítások megváltoztatása után mentsük el. 

----
> Kérdés: Melyik protokoll segítségével lehet biztonságosan fájlokat továbbítani?
> •	FTP (helytelen válasz)
> •	SSH (helyes válasz)
----
