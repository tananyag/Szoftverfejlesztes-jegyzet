## 2.3. A böngésző kezelése, fejlesztői eszközök, bővítmények

`A böngésző egy olyan program, amellyel a az interneten található oldalakat nézhetünk, vagy tölthetünk le a számítógépre.` Letölthetünk vele képeket, videókat, szöveges állományokat, vagy akár teljes weboldalakat. A legismertebb böngészők közé tartozik:

1.  _Google Chrome_
2.  _Mozilla Firefox_
3.  _Microsoft Edge_
4.  _Apple Safari_
5.  _Opera_

Ezek közül a **Chrome** böngésző használatát mutatnánk be. A _Google Chrome_ a Google által fejlesztett ingyenesen használható, számítógépeken, táblagépeken és okostelefonokon futó webböngésző, ami a _Blink_ böngészőmotort használja. Alapértelmezés szerint a _Chrome_ felhasználói felületén megtalálhatók a vissza, előre, frissítés, kezdőoldal, könyvjelző, ugrás, illetve mégse gombok. A kezdőoldal gombja beállítható, hogy az „Új lap” oldalra vigyen vagy más, előre beállított oldalra, de akár el is rejthető. A böngészőfülek a _Chrome_ felhasználói felületének legfontosabb elemei, ezért az ablak tetejére (címsor, title bar) helyezték. A böngészőfülek könnyen mozgathatók fogd és vidd módszerrel a böngészőablakok között. Minden fülnek saját vezérlői vannak, beleértve az Omniboxot. Az _Omnibox_ a minden böngészőfül felső részén megtalálható címsáv-féleség, ami a megszokott címsáv és a keresőmező funkcionalitását kombinálja. Ha olyan _URL_ címet írunk be, amin korábban már végzett keresést, a Tab leütésével közvetlenül az _Omniboxból_ kereshetünk azon az oldalon. Ha gépelni kezdünk az Omniboxba, a Chrome automatikusan javaslatokat fog kiírni. Ezek lehetnek korábban meglátogatott oldalak, népszerű webhelyek és keresések. A korábban meglátogatott weboldalak listáját megtalálhatjuk a Beállítások/Előzmények menüpont alatt. A Chrome egyik funkciója az „Új lap” oldal, ami lecserélheti a böngésző kezdőlapját, és új fül (vagy új ablak) létrehozásakor jelenik meg. Egy „Nemrégiben bezárt” sáv is megjelenik, a közelmúltban bezárt oldalak listájával és egy „Tippek” rész, ahol a böngésző használatával kapcsolatos tippek-trükkök jelennek meg. Amennyiben megtetszik egy honlap, megjelölhetem könyvjelzővel, hogy később könyebben megtalálhassuk. Ezt a funkciót a Beállítások/Könyvjelzők menüpont alatt érhetjük el és szabhatjuk testre. Mint már korábban említésre került, a webes böngészők nemcsak megjeleníteni képesek a különböző tartalmakat, hanem le is tölthetjük azokat. Egy teljes oldal mentéséhet kattintsunk a Beállítások/Oldal mentése másként menüpontra. Ekkor megjelenik egy ablak, ahol kiválaszthatjuk, hogy a weboldal mely részét kívánjuk elmenteni, hova és milyen névvel. 2009. szeptember 9-én tette elérhetővé a _Google_ a bővítményeket (_extensions_) a _Chrome Dev_ csatornán, számos mintabővítményt is ajánlva tesztelésre. Kínálata a mai napig megállíthatatlanul bővül. A kiegészítőket a Beállítások/További eszközök/Bővítmények menüpont alatt találhatjuk meg. További bővítmények hozzáadásához válasszuk ki a számunkra kívánt kiegészítőt a 
_Chrome_ [internetes áruház](https://chrome.google.com/webstore/category/extensions?hl=hu) kínálatából. A _Google Chrome_ még azámos további funkcióval rendelkezik, érdemes beleolvasni a [dokumentációjába](https://support.google.com/chrome/#topic=7438008). 

Az átlag felhasználókon túl a webfejlesztők rendelkezésére is számos segédeszközt fejlesztettekki, hogy jelentősen lerövidítsék és megkönnyítsék a szoftverfejlesztés menetét. Ezek közül a **JavaScript** nyelv **Vuejs2 framework** egyik segédeszközét, a **Vue devtools** működését mutatjuk be. A _Vue devtools_-t úgy aktiválhatjuk, hogy a fejlesztői eszközök között megkeressük és rákattintunk. Ez akkor elérhető, ha a böngésző észlel az aktuális tartalomban Vuejs által fejlesztett komponenst. Amint az ablak megnyílik, a komponens térkép tárul elénk (baloldalt). Az egyikre rákkatintva jobboldalt rögtön megjelennek azok a tulajdonságok (_prop_), adatok (_data_), változók (_variable_), amikkel rendelkezik. Az ablak tetején négy füllel találkozhatunk, rendre:
1.  _Components_ - (a jelenlegi panel), ami kilistázza az adott oldal összes komponensét, egyszerre akár több is futhat egymással párhuzamosan. 
2.  _Vuex_ – A vele (_Full-stack JavaScript Framework_) által fejlesztett komponensekben történt eseményeket lehet nyomon követni.
3.  _Events_ – Az összes eseményt naplózza (legyen az akár gombnyomás, request-response, stb.).
3.  _Update_ – Újratölti a Devtools alkalmazást.

_Komponensek szűrése_
Lehetőségünk van keresni/szűrni egy adott komponensre annak megnevezése alapján pusztán azzal, hogy a kereső mezőbe gépelünk.

_Komponens kijelölése_
Válasszuk ki a   gombot (zöld célkereszt) és az egérrel rákattintva az egyik komponensre azt előtérbe hozhatjuk vizsgálatra, vagy háttérbe rakhatjuk.

_Változók szűrése_ 
Lehetőségünk van keresni/szűrni egy adott változóra egy adott komponensen belül annak megnevezése alapján pusztán azzal, hogy a kereső mezőbe gépelünk.

_DOM vizsgálata_
Kattintsunk a DOM vizsgálata gombra, hogy behozzuk a DevTools Elements vizsgálót, a DOM elemmel (amit a komponens generált).

_Megnyitás kódszerkesztőben_
Mindegyik felhasználói komponens (ami nem framework-szintű) rendelkezik egy gombbal, amire ha rákattintunk, megnyílik az alapértelmezett kódszerkesztő és lehetőségünk van szerkeszteni.

----
> Kérdés: A webes böngészőket az átlag felhasználókra szabták rá. 
> •	Hamis (helyes válasz)
> •	Igaz (helytelen válasz)
----
