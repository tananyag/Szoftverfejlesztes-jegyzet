A **CSS** kiegészíti a _HTML_-t úgy, hogy feltúrbozza a weblapok kinézetét/megjelenítését új színekkel, háttérképekkel, más betűtípusokkal, más betűméretekkel, keretek rajzolásával, az oldal tartalmának elrendezésével. A _CSS_-nek megvan a saját, a HTML-től különálló nyelve, ugyanakkor nem használhatjuk a HTML oldalak nélkül. `Összefoglalva írni kell egy HTML oldalt, melyet aztán a CSS segítségével határozzuk meg az oldal megjelenését, ahogy szeretnénk, hogy kinézzen.` A _CSS_ megjelenése előtt a _HTML_ fejlesztők úgy módosították a betűtípusokat és színeket, hogy az adott elem attribútumait módosították. Erre a feladatra hamar rá lehet unni. A _CSS_ enyhíti azt a terhet, hogy egyenként kelljen frissíteni az elemeket, és megoldja, hogy egyetlen, egységes stílust tudjunk alkalmazni egy, vagy több elemre. Több stílust is lehet alkalmazni ugyanarra az elemre, és egy konkrét stílust akár egy egyedi elem szintjén is beállíthatjuk. A _CSS_ legfőbb megkötése, hogy nem minden webböngésző támogatja pontosan ugyanúgy. Előfordulhat, hogy az egyik böngésző egy kissé másképp értelmezi. `Mielőtt véglegesítenénk egyes megvalósításokat, feltétlenül ellenőrizzük le, hogy helyesen működnek-e a kívánt böngészőkön.` `Egy-egy meghatározás két részből áll, egy kiválasztó és egy tulajdonság részből.` A kiválasztó rész azt határozza meg, hogy mely HTML elemekre vonatkozzon a definíció, míg a tulajdonság rész a megjelenést befolyásolja. Amikor elemhez rendelünk stílust, akkor csak a tulajdonság részt kell meghatároznunk. Egy-egy kiválasztóhoz több tulajdonságot is megadhatunk, ekkor a tulajdonságokat pontosvesszővel elválasztva kell felsorolnunk. A következőképpen épül fel tehát egy stílusdefiníció:
```html
kiválasztó { tulajdonság } kiválasztó { tulajdonság }  
```
Több kiválasztót is meghatározhatunk, a kiválasztókat vesszővel kell elválasztani:
```html
kiválasztó, kiválasztó { tulajdonság; tulajdonság; }   
```

Van néhány különböző módja annak, hogy _CSS_-t adjunk hozzá egy laphoz:
•	Közvetlenül egy _HTML_ elemhez
•	Egy belső stíluslappal
•	Egy külső stíluslappal

A leginkább újrafelhasználható módja a _CSS_ felvételének a weboldalunkra, ha külső stíluslapot használunk, a legegyszerűbb azonban az, ha közvetlenül az elemekhez adunk hozzá stílust. Mindkét módszerre külön kitérünk.

**Stílius hozzáadása HTML elemekhez**

```html
<!doctype html>
<html>
    <head>
        <title>CSS feladat</title>
    </head>
    <body>
        <div>Ez a weblapom.</div>
        <div style=”font-weight: bold;”>Ez a <span>legszebb</span> weblap, melyet eddig csináltam.</div>
        <div style=”font-weight: bold;”>Itt egy kis szöveg van a weblapon.</div>
    </body>
</html>
```

A feladatban egy olyan _HTML_ kódot hoztunk létre, mely _<div>_ és _<span>_ elemeket is használ, soron belüli stílusokkal. A soron belüli stílusok a _font-weight_ (_betűvastagság_) és a _font-style_ (_betűstílus_) értéket is módosították, hogy így két elemben félkövér, egy elemben pedig dőltbetűs szöveget hozzanak létre.

**Stílus hozzáadása belső stíluslappal**

```html
<!doctype html>
<html>
    <head>
        <title>CSS feladat</title>
        <style type==”text/css”>
	        div {
		        font-weight: bold;
                }
            span {
		        font-style: italic;
                }
        </style>
    </head>
    <body>
        <div>Ez a weblapom.</div>
        <div>Ez a <span>legszebb</span> weblap, melyet eddig csináltam.</div>
        <div>Itt egy kis szöveg van a weblapon.</div>
    </body>
</html>
```

A lap belső egy belső stíluslapot tartalmaz, melynek segítségével az oldalon félkövér szöveget helyez el a _<div>_ elemekben, és dőltbetűs szöveget helyez el minden _<span>_ elemben. A _<style>_ elem a _type_ attribútum definiálja a stílus információ formátumát (_text/css_).

**Stílus hozzáadása külső stíluslappal**
Ha a CSS kódot több weblappal is meg akarjuk osztani, külső stluslapot (egy külön szöveges dokumentum .css kiterjesztéssel). A _<link>_ elem segítségével tudjuk importálni, melyet a _HTML_ _<head>_ részében kell elhelyezni:
```html
<link rel=”stylesheet” type=”text/css” href=”3.css”> 
```
Ez a sor megadja az aktuális könyvtárban (relatív útvonal) lévő _stilus.css_ nevű fájtl és beépíti az oldalba:
```html
div {
    font-weight: bold;
}
span {
    font-style: italic;
}
```
A CSS a kiválasztókat ahhoz használja, hogy meghatározza az elemeket, melyekre egy adott szabály alkalmazása kerül. Alapvetően 6-féle módszert ismerünk, amik segítségével ezt megvalósíthatjuk:
•	Elem
•	Osztály
•	Azonosító
•	Helyzetérzékeny
•	Szülő-gyermek
•	Tulajdonság

Az **elem** a legegyszerűbb kiválasztási lehetőséget nyújtja a számunkra, egy _HTML_ elemet határozhatunk meg vele, amihez hozzá szeretnénk rendelni a különböző tulajdonságokat:
```html
h1, h2, h3 { color: #a00000; }
```

A _HTML_ elemeket lehetőségünk van **osztályokba** sorolni. Ekkor az adott osztályba sorolni kívánt elemhez egy _class_ tulajdonságot rendelünk hozzá, amelynek az értéke az osztálynevünk lesz. A stíluslapban ehhez az osztályhoz határozhatunk meg megjelenést. Az egyes stílusdefiníciók felül tudják bírálni egymást, illetve egy osztály bármelyik elemhez tartozhat:
```html
<html>  
    <head>  
        <title>Osztály alapú kiválasztás</title>  
        <style type="text/css"><!--  
            h1 { font-size: 20px; color: #a00000; }  
            p { font-size: 12px; color: #00a000; }  
            .fontos { color: #ff0000; }  
        --></style>  
    </head>  
    <body>  
        <h1>Első cím</h1>  
        <p class="fontos">Első bekezdés</p>  
        <p>Második bekezdés</p>  
        <p class="fontos">Harmadik bekezdés</p>  
        <p>Negyedik bekezdés</p>  
        <p>Ötödik bekezdés</p>  
        <h1 class="fontos">Második cím</h1>  
        <p class="fontos">Hatodik bekezdés</p>  
    </body>  
</html>
```

Az **azonosító** alapú kiválasztás nagyon hasonló az osztály alapúhoz, egy lényeges különbség van: csak és kizárólag egy elemet tudunk egy bizonyos azonosítóval megjelölni egy _HTML_ dokumentumon belül. A stíluslapban a kettőskeresztet használtuk az azonosításhoz, a _HTML_ forrásban pedig az _id_ tulajdonságot.
```html
<html>  
    <head>  
        <title>Azonosító alapú kiválasztás</title>  
        <style type="text/css"><!--  
            h1 { font-size: 20px; color: #a00000; }  
            p { font-size: 12px; color: #00a000; }  
            #halhatatlan { color: #ff0000; }  
        --></style>  
    </head>  
    <body>  
        <h1>Első cím</h1>  
        <p>Első bekezdés</p>  
        <p>Második bekezdés</p>  
        <p>Harmadik bekezdés</p>  
        <p>Negyedik bekezdés</p>  
        <p>Ötödik bekezdés</p>  
        <p id="halhatatlan">Hatodik bekezdés</p>  
    </body>  
</html>
```

A stíluslapban a **helyzetérzékeny** kiválasztással lehetőségünk van a _HTML_ fában betöltött helye alapján meghatározni egy elemről, hogy hogyan nézzen ki. Először azt az elemet kell leírnunk, amin belül (
_table_), majd egy szóközt követően azt, amire (_b_) szeretnénk megadni a stílust. Több szintet is felölelhet a kiválasztónk:

```html
<html>  
    <head>  
        <title>Helyzetérzékeny alapú kiválasztás</title>  
        <style type="text/css"><!-- 
            table b { color: #0000a0; } 
        --></style>  
    </head>  
    <body>  
        <table border="1">  
            <tr>  
                <th colspan="2">Táblázat címe</th>  
            </tr>  
            <tr>  
                <td>Táblázat adat 1</td>  
                <td>Táblázat adat 2</td>  
            </tr>  
        </table>  
        <p>Első bekezdés</p>  
    </body>  
</html>
```

A **szülő-gyerek** kiválasztás abban tér el a _helyzetérzékeny_ kiválasztástól, hogy az elemeknek a fában betöltött helye szerinti közvetlen _szülő-gyermek_ kapcsolata esetén tudjuk megadni a stílusmeghatározását. Az egyes elemeket itt _>_ jellel választjuk el. Itt is lehet több szinten keresztüli kiválasztást leírni, ileltve keverni a lehetőségeket.
```html
<html>  
    <head>  
        <title>CSS példa</title>  
        <style type="text/css"><!-- 
            th>b, td>b { color: #0000a0; } 
        --></style>  
    </head>  
    <body>  
        <table border="1">  
            <tr>  
                <th colspan="2">A <b>Tábla</b> fejléc</th>  
            </tr>  
            <tr>  
                <td><b>Első </b>adat</td>  
                <td>Második <b>adat</b></td>  
            </tr>  
        </table>  
        <p>Első</b>paragrafus</p>  
    </body>  
</html>
```

Előfordulhat, hogy egy adott paraméterének megléte, vagy annak az értéke szerint szeretnénk egy _HTML_ elemhez kiválasztást rendelni, ilyenkor a **tulajdonság alapú kiválasztást** használjuk. A _HTML
-elem neve után szögletes zárójelben a paraméter neve, majd az értéke következik.
```html
<html>  
    <head>  
        <title>Tulajdonság alapú kiválasztás</title>  
        <style type="text/css"><!-- 
            input[type="password"] { color: #0000a0; } 
        --></style>  
    </head>  
    <body>  
        <form>  
            Név: <input name="name">  
            Jelszó: <input type="password" name="pwd">  
        </form>  
    </body>  
</html>
```

Színeket alapvetően kétféleképpen adhatunk meg:
1.	_A szín nevével (aqua, black, blue, fuchsia, gray, green, lime, maroon, navy, olive, purple, red, silver, teal, white, és yellow)_
2.	_Az RGB (red, green, blue) formában_

    2.1.1.	_Hexadecimális #rrggbb (0-tól F-ig jelöljük az adott színhez tartozó erősséget)_
    
    2.1.2.	_Decimális rgb(rgb) (0-tól 255-ig jelöljük az adott színhez tartozó erősséget)_
    
    2.1.3.	_Százalékos rgb(r%,g%,b%)_

Minden _HTML_ elemet úgy lehet elképzelni, mint **dobozok**. A _CSS_-ben a doboz modell koncepciója ezen elemek kinézet és elrendezése esetén merül fel. A _CSS_ doboz végsősoron egy doboz, amit minden _HTML_ elemet körbevesz. A lenti kép illusztrálja a doboz modellt:

![doboz](https://github.com/tananyag/Szoftverfejlesztes-jegyzet/blob/master/2.%20Web%20alapismeretek/2.4/doboz.jpg?raw=true)

Négy oldala van, a _felső_, az _alsó_, a _bal_ oldali és a _jobb_ oldali. Mindegyik oldalnak van margója (_margin_) (1), kerete (_border_) (2) és kitöltése (_padding_) (3). A margó a befoglaló doboz legszéle és a keret közötti távolságot állítja be. A keret a margó és a kitöltés között található. Végül a kitöltés a keret és a tartalom között helyezkedik el. Az elemeknek van magasság (_height_) (4) és szélesség (5) (_width_) tulajdonsága is. Ezek a szabvány szerint az adott keret külső részétől az átellenes keret külső részéig értendőek.

```html
<!doctype html>
<html>
    <head>
        <title>CSS feladat</title>
        <style type==”text/css”>
	        div {
	            width: 300px;
	            border: 25px solid green;
	            padding: 25px;
	            margin: 25px;
                }
        </style>
    </head>
    <body>
        <div>Valamilyen szöveg.</div>
    </body>
</html>
```

Egy elem teljes szélességét a következőképpen lehet kiszámolni:
teljes elem szélesség = szélesség + bal kitöltés + jobb szélesség + bal keret + jobb keret + bal margó + jobb margó
Egy elem teljes magasságát a következőképpen lehet kiszámolni:
teljes elem magasság = magasság + felső kitöltés + alsó kitöltés + felső keret + alsó keret + felső margó + alsó margó

Nézzünk egy példát és számoljuk ki a megfelelő értékeket:
1.  320px (szélesség)
2.  20px (bal + jobb kitöltés)
3.  10px (bal + jobb keret)
4.  0px (bal + jobb margó)

Egy keret, vagy szegély segítségével láthatóan el lehet választani egymástól dolgokat az oldalon. A HTML-ben szinte bármi köré rajzolhatunk keretet, és jó pár keretstílus közül válogathatunk. Kereteket a border CSS tulajdonság segítségével helyezhetün el, melyek az alábbi beállítási lehetőségekkel rendelkeznek:
1.  Keret vastagsága (pixelben)
2.  Keret stílusa
3.  Keret színe

| Stílus | Leírás |
| ------ | ------ |
| Solid | Folytonos vonal |
| Dotted | Pontozott vonal |
| Dashed | Egy vonal szaggatott hatással |
| Double | Két folytonos vonal |

Próbáljuk ki az alábbi példát (_HTML + CSS_):
```html
<!doctype html>
<html>
    <head>
	    <title>Keret rajzolása</title>
	    <style type==”text/css”>
	        felkoverSzoveg {
                font-weight: bold;
            }
            span {
	            font-style: italic;
            }
            .keretHozzaadas {
	            border: 3px double black;
	            padding: 5px;
            }
        </style>
    </head>
    <body>
	    <div class=”felkoverSzoveg keretHozzaadas”>Ez egy példa a keretre.</div>
        <div>Ez egy példa a keretre.</div>
        <div class=”felkoverSzoveg”>Ez egy sornyi szöveg.</div>
    </body>
<html>
```

A fenti példában a felkoverSzoveg nevű osztállyal ellátott _<span>_ elem(ek) szövege(i) dőlt betűsek lesznek. Ezen kívül azon is állítottunk, hogy a szöveg milyen közel kerüljön a keret belső széléhez.

A weboldalak szöveges tartalmát számos attribútummal testre lehet szabni, a leggyakrabban használtakra példákat hozunk fel. 

A _color_ attribútummal a szöveg színét határozhatjuk meg, azt is háromféleképpen:

1.  Név szerint – _red_
2.  HEX érték szerint - _#ff0000_
3.  RGB érték szerint - _rgb(255,0,0)_

```html
<!DOCTYPE html>
<html>
    <head>
        <style>
            body {
                color: blue;
            }
            h1 {
                color: green;
            }
        </style>
    </head>
    <body>
        <h1>Cím</h1>
        <p>Szöveg</p>
    </body>
</html>
```

A _text-align_ tulajdonságot segítségével az adott szöveg horizontálás elrendezését szabhatjuk meg, ezek küzöl lehet jobbra, balra, középre, illetve sorkizárt.
```html
<!DOCTYPE html>
<html>
    <head>
        <style>
            h1 {
                text-align: center;
            }
            h2 {
                text-align: left;
            }
            h3 {
  	            text-align: right;
            }
        </style>
    </head>
<body>
<h1>Cím (közép)</h1>
<h2>Cím (bal)</h2>
<h3>Cím (jobb)</h3>
<p>Szöveg</p>
</body>
</html>
```

A _text-decoration_ tulajdonság segítségével az adott szöveghez hozzáadhatunk, vagy eltűntethetünk dekorációt. Az utóbbit például arra használhatjuk, hogy a hiperhivatkozással ellátott szövegről eltávolítsuk az aláhúzást.
```html
<!DOCTYPE html>
<html>
    <head>
        <style>
            h1 {
                text-decoration: overline;
                }
            h2 {
                text-decoration: line-through;
                }
            h3 {
                text-decoration: underline;
                }
        </style>
    </head>
    <body>
        <h1>This is heading 1</h1>
        <h2>This is heading 2</h2>
        <h3>This is heading 3</h3>
    </body>
</html>
```

A _text-transform_ tulajdonságot arra használjuk, hogy az adott szöveget felsőindexessé, alsóindexessé, vagy esetleg nagybetűssé alakítsuk.
```html
<!DOCTYPE html>
<html>
    <head>
        <style>
            p.uppercase {
                text-transform: uppercase;
            }
            p.lowercase {
                text-transform: lowercase;
            }
            p.capitalize {
                text-transform: capitalize;
            }
        </style>
    </head>
    <body>
        <p class="uppercase">Ez valamilyen szöveg.</p>
        <p class="lowercase">Ez valamilyen szöveg.</p>
        <p class="capitalize">Ez valamiylen szöveg.</p>
    </body>
</html>
```

A szöveges tartalmon kívül az egyes elemeket (a tartalmukkal együtt) is lehet rendezni egy kijelölt ponthoz képest. A **position** tulajdonság típusa meghatározza, hogy miképpen rendezhetjük az adott elemet a weblapon. Ezek közül négyet emelnénk ki: 
1.  _static_ – statikus
2.  _relative_ – relative
3.  _fixed_ – rögzített
4.  _absolute_ - abszolút

Ezen funkciók megértéséhez a _document flow_, illetve a _positioning context_ fogalmával kell megismerkedni. Statikus pozíció esetén (ez az alapértelmezett) a tartalom követi a _document flow_-t. Ezt a beállítást négy tulajdonsággal állíthatjuk be (megváltoztatva a pozíciót): _top, right, bottom, left_. A probléma ott kezdődik (például _top_ használata esetén), hogy nincs mihez képest viszonyítani. A kezdőpontot egészen pontosan a _positioning context_ határozza meg (ami lehet bármilyen _HTML_ elem). Példákon keresztül vizsgáljuk meg az egyes tulajdonságok viselkedését:
```html
<!DOCTYPE html>
<html>
    <head>
        <style>
        </style>
    </head>
    <body>
	    <head id=”#fejlec ”>Fejléc</head>
	    <nav>Navigációs sor</nav>
	        <h1> Ez valamilyen szöveg1.</h1>
            <p id=”#cimke”>Ez valamilyen szöveg2.</p>
        <footer></footer>
    </body>
</html>
```

A statikus érték ott jelenik meg az elem, ahol éppen tartunk a dokumentumban (_document flow_). Ez az alapértelmezett érték:
```html
h1 { position: static; }  
```

A relatív érték esetén a statikushoz hasonló helyre kerül az elem, viszont lehetőségünk van a bal, illetve fenti pozíció megadással eltolnunk. A következő elem elhelyezése legyen úgy számítva, mintha ez az elempozíciója nem változott volna:
```html
#fejlec { position: relative; top: -15px; left: 10px; }  
```

Az abszolút érték esetén a statikushoz hasonló helyre kerül az elem, ugyanúgy lehetőségünk van eltolni, meghatározni az elhelyezkedését és méretét. Ez az elem kikerül a megjelenítés folyamából, a következő elem oda kerül, ahova ez került volna:
```html
#lablec { position: absolute; bottom: 10px; right: 10px; }  
```

A fix érték (hasonlóan az abszolúthoz) kiemelhetjük a dokumentumunkból az adott elemet, valamint rögzíthetjük Ezúttal most nem a dokumentumunkon, hanem a megjelenítőn az adott pozícióban. Ennek az lett az eredménye, hogy ha lejjebb görgetjük a weblapot, az elemünk ugyanott fog maradni:
```html
#cimke { position: fixed; bottom: 10px; right: 10px; }  
```
