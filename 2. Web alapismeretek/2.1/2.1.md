A hiperszöveg-jelölő nyelvet (_Hypertext Markup Language_ - **HTML**), melyet `weboldalak készítéséhez fejlesztettek ki, és mára már internetes szabvánnyá vált`. Az aktuális változata a _HTML5_. Egyik fő tervezési célja, hogy a webes alkalmazásokhoz ne legyen szükség pluginek (_Adobe Flash, Sun JavaFX, Microsoft Silverlight, stb._) telepítésére. `A HTML állományok olyan szimbólumokat tartalmaznak, amelyek a megjelenítő programnak leírják, hogyan is kell megjeleníteni illetve feldolgozni az adott állomány tartalmát.` Megjelenítő program lehet egy webböngésző , levelező program, stb. Értelemszerűen ezen dokumentumokat létre is kell hozni, amire a legtöbb kódoló szoftver (_Notepad++, Atom, stb._) képes. Magát a leíró nyers leíró nyelv kód részleteit (ami technikai és dokumentációs adatokat tartalmazza) az internetes böngészők nem jelenítik meg, tehát az átlag felhasználó ezeket nem látja. A böngészők általában sokféle formátumú dokumentumot tudnak olvasni, többek között _HTML_-t, _XML-t, _XHTML_-t, _SVG_-t és egyéb típusú dokumentumokat. Alapvetően négyféle leíró elem fedezhető fel a HTML-ben:

1.  Strukturális elemek - leírják az adott szöveg célját.
2.  Hiperszöveg elemek -  segítségével kapcsolat létesíthető a dokumentum egyes elemei és más dokumentumok között.
3.  Eszköz elemek - segítségével a gombok, listák, beviteli mezők hozhatók létre. 
4.  Prezentációs elemek – meghatározza egy adott szöveg kinézetét. Ezt nevezzük _inline_ stílusnak, melynek megvannak az előnyei és hátrányai. A jelenlegi irányelvek értelmében szét kell választania a tartalmat a stílust megvalósító leíró nyelvtől (_CSS_).
