Az online világban űrlapnak (**form**) nevezünk minden olyan részt a weblapokon, ahová információt tudunk gépelni, például amikor szöveget és számokat írunk egy szövegmezőbe, amikor bejelölünk egy mezőt, amellyel ki tudunk választani egy pontot, vagy kiválasztani egy lehetőséget egy listából. Amint végeztünk a kitöltésével, a küldés gombra kattintva (vagy minden egyes változást követően) a böngésző az információt egy webszerverre tölti fel. Jelen esetben a továbbiakban az űrlapok _front-end
-részére szorítkozunk. Egy űrlapon keresztül sokféle módon kérhetünk bemenetet, és minden ilyen módszernek megvan a maga neve és bemeneti típusa. Néhány gyakran használt címke (tag):

| Címke | Leírás |
| ------ | ------ |
| <form> | A HTML űrlapot definiálja. |
| <input> | Egy típustalan bemenetet definiál. |
| <textarea> | Egy többsoros szöveges bemenetet definiál. |
| <label> | Egy bemeneti címkéhez tartozó megjeleníthető megjegyzést definiál. |
| <fieldset> | Egy bemeneti címkéhez tartozó megjeleníthető megjegyzést definiál. |
| <legend> | A <fieldset> által csoportosított bemenetekhez definiál megjeleníthető megnevezést. |
| <select> | Egy lenyíló lista típusú bemenet definiál. |
| <optgroup> | A <select> elemeit csoportosítja. |
| <option> | A <select> elemeit egyenként definiálja. |
| <button> | Egy kattintható gombot definiál. |
| <datalist> (HTML5) | A lehetséges bemenetek típusait tartalmazó legördulő lista. |
| <output> (HTML5) | Egy számolás eredményét definiálja. |

A <form> címkének egyik kötelező attribútuma az _action_. Értéke annak a programnak az elérési útvonala lesz a szerveren. Az adatok elküldésének két módja van. Ezt szintén érdemes beállítani az űrlapunkban, amit a _method_ attribútummal tudunk megadni. Értéke kétféle lehet: _get_ és _post_. Amíg a _get_ kisebb méretű adatok, például néhány szó elküldéséhez használható csak, addig a _post_ esetében Az adatok mérete itt nincs limitálva, és titkos adatokat is csak a _post_-tal küldhetünk el.

```html
<!DOCTYPE html>
<html>
<body>
<h2>HTML Űrlap</h2>
<form action="/action_page.php" target="_blank" method="POST">
  Vezetéknév:<br>
  <input type="text" name="keresztnev " value="Minta">
  <br>
  Keresztnév:<br>
  <input type="text" name="keresztnev " value="Béla ">
  <br><br>
  <input type="submit" value="Kuldes">
</form> 
</body>
</html>
```

A fenti űrlap példában két szöveges típusú bemenet, valamint a _Kuldes_ értékű _küldés_ típusú bemenet (kattintható gombként funkcionál). Ha rákattintunk a _Kuldes_ gombra, akkor az adatokat elküldi a böngésző az interneten keresztül a meghívott weboldalra (/action_page.php). Az elküldés után (a _get_ metódussal ellentétben) az elküldött érték nem jelenik meg a böngésző _URL_ mezőjében.

Az **események** a böngészőben következnek be, például ha egy felhasználó egy gombra kattint, mozgatja az egérmutatót, vagy a kiszolgálóról egy weboldalt, vagy képet tölt le. Az események észlelésére és megválaszolására használatos kódok az eseménykezelők. A sokféle eseménykezelő segítségével könnyen válaszolhatunk az egérrel, illetve a billentyűzettel kiadott parancsokra vagy más bekövetkező eseményekre. Egy esemény több helyen is bekövetkezhet, tehát `minden esemény egy objektumhoz kapcsolhatunk`. Alapvetően négyféle eseményt különböztetünk meg, melyek az alábbiak:

1.  Ablak (A _<body>_ eseményei)
2.  Űrlap (A _<form>_ eseményei)
3.  Média
3.  Billentyűzet
5.  Egér

Példaként az _onMouseOver_ esemény akkor következik be, ha az egeret egy objektum fölé visszük az oldalon. Ha az egérmutató egy hivatkozás fölé áll, az onMouseOver a hivatkozás eseménykezelőjéhez továbbítódik:

```html
<!DOCTYPE html>
<html>
    <body>
        <a href=" https://www.google.com/ " onMouseOver="window.alert('Itt van az egér!')"> Kattints ide!</a>
    </body>
</html>
```

A **DOM** technikailag egy _API_ egy _HTML_, _XML_, vagy _SVG_ számára. A szerkezetét úgy lehet elképzelni, mint egy objektumokból álló fa struktúra. A _w3c_ szabvány szerint létre tudunk hozni/módosítani/törölni elemet a dokumentumban. `A DOM specifikációi határozzák meg, hogy a webes böngésző hogyan jelenítse meg az egyes elemeket.` Például amikor betölt egy weboldalt a böngésző akkor az zajlik a háttérben, hogy amit a szerver elküld (mint _HTML_ kód), azt a _DOM_ feldolgozza. Ezt követően az általunk megírt _JavaScript_ (vagy más nyelven) kód kölcsönhat a DOM-al. Amit láthatunk az nem csupán az eredeti HTML kód eredménye. A _DOM_-n belül minden csomagokból (_node_) épül fel. Ezek a csomagok olyan objektumok, amelyek egy fa struktúrák képeznek. Mint minden objektum, a csomagok is rendelkeznek tulajdonságokkal és metódusokkal: 
1.  _Document_ – a HTML dokumentum maga
2.  _DocumentType_ – a dokumentum típusát kezeli
3.  _Element_ – az összes HTML elemet képviseli
4.  _Text_ – szöveg érték például egy attribútumhoz 
5.  _Comments_ – HTML komment
6.  _DocumentFragments_ – egy csomagot képes csoportosítani

![DOM](https://github.com/tananyag/Szoftverfejlesztes-jegyzet/blob/master/2.%20Web%20alapismeretek/2.5/DOM.jpg?raw=true)

Három féleképpen találhatunk meg HTML elemet:
1.  Tag név szerint, például _<h1>_	
2.  ID azonosító alapján, például _<p id="text">_	
3.  Osztály név alapján, például _<li class="left">_

Egy dokumentumom belül két (vagy több) azonos _id_-ű címke nem szerepelhet. Ez a megszorítás a címke nevére és osztályára nem igaz. Most nézzünk egy példát, amiben mind a három címezés feltűnik a HTML elemek között.

![DOM_pelda](https://github.com/tananyag/Szoftverfejlesztes-jegyzet/blob/master/2.%20Web%20alapismeretek/2.5/DOM_p%C3%A9lda.jpg?raw=true)

Vizsgáljuk meg, hogy az egyes változókhoz (x, y és z) milyen értékek tartoznak!

```html
<!DOCTYPE html>
<html>
    <head>
	    <title>Oldal címe</title>
    </head>
    <body>
        <h1>Fejléc</h1>
        <div id=”div1”>
	        <p>P címke1</p>
        </div>
        <div id=”div2”>
	        <p class=”p2”>P címke2</p>
        </div>
        <script>
    	var x=document.getElementByTagname(„h1”); // Címke név alapján
    	var y=document.getElementById(„div1”); // Azonosító alapján
    	var z=document.getElementByClassname („p2”); // Osztály alapján
		</script>
    </body>
</html>
```
